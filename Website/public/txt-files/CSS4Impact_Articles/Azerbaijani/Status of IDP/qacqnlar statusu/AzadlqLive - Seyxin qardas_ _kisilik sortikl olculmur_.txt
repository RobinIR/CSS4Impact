Title: AzadlqLive - Seyxin qardas_ _kisilik sortikl olculmur_
Date: Avqust 24, 2016
URL: https://www.azadliq.org/a/27137523.html

Şeyxin qardaşı: "kişilik şortiklə ölçülmür"  Bu yay şortik ən qızğın ictimai mübahisə mövzusudur. Millət vəkili,QMİ-nin rəhbəri Allahşükür Paşazadənin qardaşı Cavanşir Paşazadə Müasir Müsavat Partiyasının sədri Hafiz Hacıyevin şortik geyinən kişilərlə bağlı fikrini şərh edərkən AzVision.az-a deyib:“Mən Hafiz Hacıyevin fikri ilə razılaşmıram.Burada nə var ki, yaydır, hava istidir, istirahət edən gənclər şortik geyinirlər. Şortik də geyinə bilərlər, şalvar da. Təbii ki, hər şeyin yeri olmalıdır. Belə təkliflər etmək, insanları aqressivləşdirmək lazım deyil. Hərənin öz fikri var. Şortik geyinmək və geyinməməklə kişilik ölçülmür. Ola bilər ki, şalvar geyinsin bir insan, ancaq onun beynində, düşüncəsində əxlaqi problemi olsun, pis fikirlər dolaşsın. Elə də insan var ki, şortik geyinə bilər, ancaq açıq fikirli, açıq sözlü ola bilər. Belə şeyləri heç müzakirə də etmək lazım deyil”.  Hafiz Hacıyev Novxanıda restoranda şortik qadağası ilə bağlı xəbəri şərh edərkən bildirib ki, şortik geyinən kişiləri insanlar fitə basmalıdırlar,lağa qoymalıdırlar.  Azərbaycan Almaniya ilə düşdü  2018-cı ildə Rusiyada futbol üzrə dünya çempionatının püşkatma mərasimi keçirilib. Azərbaycan seçmə oyunlarda Almaniya, Norveç, Şimali İrlandiya, Çexiya, San Marino ilə bir qrupa düşüb.   Digər Avropa qrupları  Otellər İlham Əliyevə qulaq asdı  Ölkə prezidentinin iradlarından sonra əksər hotellərdə xidmətlərin qiymətləri endirilib. Bunu Trend-ə Azərbaycan Turizm Assosiasiyasının prezidenti Nahid Bağırov deyib.  O bildirib ki, hazırda AzTA və Mədəniyyət və Turizm Nazirliyi hotellərdə otaq nömrələrinin qiymətlərinin endirilməsi ilə bağlı işlər aparır: "Bunun nəticəsi olaraq, artıq əksər hotellər müəyyən endirimlər edib, otaq nömrələrinin qiymətlərini minimum 20-30 faiz ucuzlaşdırıblar."  Rayon maşınlarına məhdudiyyət  Bu günlərdə baş nazirin müavini Abid Şərifov mediaya demişdi ki, yük maşınlarına məhdudiyyətlər rayon qeydiyyatında olan minik avtomobillərinə şamil edilməyəcək.Yol Polisi İdarəsindən Kamran Əliyev isə bu gün bildirir ki, o zaman məlumat təhrif edilib:«Bir daha bildiririk ki, eyni məhdudiyyətlər rayon qeydiyyatında olan minik avtomobilləri üçün də tətbiq  ediləcək".
