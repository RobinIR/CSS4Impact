Title: AzadlqLive -Soyadsz pasportu olan bakl
Date: Aprel 24, 2017
URL: https://www.azadliq.org/a/27580382.html

Bu günki AzadlıqLive-da:  Polislə əməkdaşlıq elə, pul qazan. Keçmiş polis zabiti Mahmud Hacıyev deyir:"Gərək fərman elə icra olunsun ki, polislə əməkdaşlıq  edənə xəbərçi deməsinlər"   Keşmiş millət vəkili Pənah Hüseyn isə fərmanın görünməyən tərəfini görməyə çağırır    Keçən il martın 1-dən qərara verilmişdi ki, Bakıda küçə adları, elanlar, reklamlar Dilçilik İnstitutu ilə razılaşdırılacaq.  1 ildə nə dəyişdi? Dilçilik İnstitutunun monitorinq Şöbəsinin müdiri Qulu Məhərrəmli deyir ki, 4 min obyekdən 3 mininin adı xarici dillərdədir      Aeroport yolunda ağır qəza  Aeroport yolunda baş verən qəzada “Toyota Prado”, “Chevrolet”, “Daevoo” markalı avtomobillər, 160 nömrəli sərnişin avtobusu və daha bir neçə mikroavtobus toqquşub. 10 adam xəsarət  alıb ​  Məhkəmə qərarı: Rusiya vətəndaşı soyadsız ola bilər  Moskva məhkəməsinin qərarı vətəndaşın soyadsız ola bilmə hüququnu tanıyıb. Lenta.ru xəbər verir ki, əslən Bakıdan olan bir nəfər notariusu məhkəməyə vermişdi. Səbəb soyadını göstərən sənədlər olmadığına görə notariusun ona miras şəhadətnaməsi verməkdən imtina etəsi idi. Məhkəmə qərarında isə deyilir ki, soyadın olmamağı şəhadətnamə verməməyə əsas ola bilməz.  Maraqlıdır ki, adı çəkilməyən həmin şəxs 1976-c ildə hərbi bilet, 2003-cü ildə Rusiya vətəndaşı pasportu, 2014-cü ildə xarici pasport alıb, onların heç birində soyad yoxdur.  Salyanın icra başçısını çıxartdı  Azərbaycan prezidentinin müvafiq sərəncamı ilə Salyan Rayon İcra Hakimiyyətinin başçısı Tahir Kərimov tutduğu vəzifədən azad olunub. virtualaz.org xəbər verir ki, onu Yardımlı Rayon İcra Hakimiyyətinin başçısı Sevindik Hətəmov əvəzləyib.  Salyanın yeni başçısı Hətəmov Sevindik Hacıağa oğlu 1963-cu il aprelin 7-də Laçın rayonunun Güləbird kəndində anadan olub. 1986-cı ildə Azərbaycan Politexnik İnstitutunun mühəndis- mexanik fakultəsini bitirib.  Azərbaycan prezidentinin 10 aprel 2012-ci il tarixli sərəncamı ilə Yardımlı Rayon İcra Hakimiyyətinin başçısı işləyirdi.  Salyan RİH-dən "Qafqazinfo"ya bildirilib ki, artıq yeni başçı Sevindik Hətəmov artıq kollektivə təqdim olunub.
