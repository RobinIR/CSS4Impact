Title: AzadlqLive - Cmil Hsnli__Muxalift yer verilmyck_
Date: Oktyabr 20, 2015
URL: https://www.azadliq.org/a/27287535.html

Cəmil Həsənli : "Müxalifətə yer verilməyəcək... Amma" (Audio)  Əgər Cəmil Həsənlinin dediyi kimi, bu, seçki yox, təyinatdırsa, onda müxalifətə nə qədər yer veriləcək? - AzadlıqLive-ın bu sualına Cəmil Həsənli belə cavab verir: " söhbət müxalifətdən gedirsə, müxalifətə yer verilməyəcək. Amma müxalifət görüntüsü yaratmaqdan ötrü bəzi kiçik partiyalar müxalifət adı ilə ora salınacaq" .  Milli Şuranın sədri Cəmil Həsənli Azərbaycanda parlament seçkilərinin nəticələri ilə bağlı bir  siyahı təqdim edib . Bu siyahıda kimlərin deputat olacağını göstərilir. Ancaq deyilir ki, bu siyahı təhlilin və müşahidələrin nəticəsidir, yəni heç yerdən alınmayıb (vaxtilə Nemət Pənahlının məşhur siyahısı , məsələn, o vaxt iddia olunurdu ki, prezident administrasiyasından alınıb). Cəmil Həsənli hesab edir ki, seçkinin nəticələri ilə onun siyahısı arasında fərq  uzağı 5 faiz ola bilər. Cəmil Həsənli ilə söhbət  Maşın hanı?  Almaniyadan aldığı maşını Hollandiyadan göndərib Gürcüstana. Amma il yarımdır maşınını ala bilmir...  Bu günki AzadlıqLive-da:  Cəmil Həsənli: "Müxalifətə parlamentdə  yer verilməyəcək"  (Audio) Rus raketlərinin  4-ü əyri getdi ANS MTRŞ-a məhkəməni  uduzdu Facebook "dislike"ı  ləğv edir   Nuşirəvan Məhərrəmli: "Uşaqlar xarici cizgi filmlərinə baxır, həmin ruhda da tərbiyə alır"  “Azərbaycanda uşaqlar daha çox xarici ölkələrin istehsalı olan cizgi filmlərinə baxır və həmin ruhda tərbiyə alırlar, nəinki milli ruhda. Bu yolverilməzdir. Ona görə də televiziya kanalları öz proqram siyasətlərində dəyişiklik etməli, uşaqlarla bağlı verilişlərin sayını artırmalıdır”. Bunu APA-ya Milli Televiziya və Radio Şurasının (MTRŞ) sədri Nuşirəvan Məhərrəmli deyib.  "Biz istərdik ki, Azərbaycan efirində uşaq televiziyası da olsun. Uşaq telekanalının yaradılması çox vacibdir."
