Title: AzadlqLive-Iran Azrbaycann puluna birg masn buraxmaq istyir
Date: Avqust 25, 2017
URL: https://www.azadliq.org/a/celal-eliyev/27523160.html

İran Azərbaycanın puluna birgə maşın buraxmaq istəyir  İranın “İran Khodro" (IKCO) şirkəti Azərbaycanla müştərək avtomobil istehsalında maraqlıdır.  Bunu Lent.az-ın müxbirinə “İran Khodro"nun direktoru Haşım Yeke Zare deyib:  “Azərbaycanda müştərək avtomobil istehsalında maraqlıyıq. Yatırılacaq sərmayənin 80 faizini Azərbaycan, 20 faizini isə “İran Khodronun təmin etməsini istəyirik. “İran Khodro”nun 20 faiz sərmayəsi əsasən servis və texniki xidmətlər sahəsində  olacaq” .  Bu günki AzadlıqLive-da:  Gəncədə 330 min əhali var, rəsmi rəqəmlərə görə cəmi 3569 işsiz. Əmək yarmarkasında basabasa götə,  yarmarka təxirə salındı Avropa Məhkəməsinin qərarlarını Azərbaycan necə yerinə yetirir? Kompensasaiya verilirmi?  Həbsdə olan Müsavat başqanı müavini Tofiq Yaqublunun qızı Nigar Yaqublu deyir ki, 24 min avro kompensasiyanı almayıblar və ümidləri də yoxdur    ADP sədri Sərdar Cəlaloğlu isə bu işdə təcrübəlidir. Azərbaycandan 3 dəfə - hər birində 10 min avro alıb.    8-ci km bazarında satıcılar narazıdır yer haqqının yüksək olmağından.      Tale Bağırzadə işgəncədən şikayət edfir  Fevralın 5-də "Müsəlman Birliyi Hərəkatı" təşkilatının rəhbəri Taleh Bağırzadənin məhkəmə şikayətinə baxılıb.  Şikayət ilahiyyatçının Daxili İşlər Nazirliyinin (DİN) Baş Mütəşəkkil Cinayətkarlıqla Mübarizə İdarəsində «qanunsuz saxlanması, orada işgəncələrə məruz qalması, müdafiə hüququnun  pozulması” barədədir.  Vaxtı keçmiş kreditlər 23 faiz artıb  2015-ci ilin sonuna, Azərbaycanda vaxtı keçmiş kreditlərin həcmi 1 milyard 508,5 milyon manat təşkil edib.  Mərkəzi Bankın yaydığı məlumata görə, bu, noyabr ayı ilə müqayisədə 278,9 milyon manat (22.7%) çoxdur.  Ekspertlər hesab edirlər ki, artıma əsas səbəb ötən il dekabrın 21-də manatın ikinci devalvasiyaya uğramasıdır.  Vaxtı keçmiş kreditlərin ümumi kredit portfelində payı isə 6,6%-dən 6,9%-ə  yüksəlib.
