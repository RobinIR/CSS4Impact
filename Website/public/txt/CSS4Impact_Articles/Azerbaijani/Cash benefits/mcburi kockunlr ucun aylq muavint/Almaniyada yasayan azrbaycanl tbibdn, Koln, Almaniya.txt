Title: Almaniyada yasayan azrbaycanl tbibdn, Koln, Almaniya
Date: iyun 22,2023 13:30
URL: https://president.az/az/articles/view/60322

Almaniyada yaşayan azərbaycanlı təbibdən, Köln, Almaniya  Əziz Prezidentim.  Mən, ilk dəfə olaraq keçirilən Dünya Azərbaycanlı Təbiblərinin I Simpoziumuna mühazirəçi olaraq dəvət edildim və bu mötəbər tədbirdə həvəslə iştirak etdim.  Təhsildə və təcrübədə əldə etdiyimiz bilik və bacarıqları hər günü çox maraqlı və yüksək səviyyədə təşkil edilən Simpoziumda həmkarlarımızla paylaşmaq şansı qazandıq. Bundan başqa, Sizin rəhbərliyinizlə ölkə səhiyyəsində həyata keçirilən köklü dəyişikliklərin bilavasitə şahidi oldum.  Sizin Simpozium iştirakçılarına məktub ünvanlamağınız bu tədbirə verdiyiniz böyük əhəmiyyətdən və diqqətdən irəli gəlir. Mən bir daha gördüm ki, Azərbaycan səhiyyəsinin inkişafı və vətəndaşların sağlamlığının qorunması dövlətimiz üçün prioritetlərdən biridir.  Görülən işlərdən dolayı Sizə dərin minnətdarlığımı bildirirəm.  Hörmətlə,  İsmayılov Hikmət Zahid oğlu,  Almaniyada yaşayan azərbaycanlı təbib.  Almaniya Federativ Respublikası, Köln şəhəri.
